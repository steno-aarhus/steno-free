---
title: "Steno Free"
subtitle: "Ny teknologi til voksne med nyopdaget type 1-diabetes"
---

Steno Free er et nyt forskningsprojekt, der undersøger, om tidlig brug af avanceret teknologi kombineret med insulinbehandling kan gøre en positiv forskel for voksne, som netop har fået diagnosen type 1-diabetes.

At få stillet diagnosen type 1-diabetes som voksen kan være en stor omvæltning – både fysisk og psykisk. Mange oplever usikkerhed, bekymring og en markant belastning i hverdagen. Samtidig stilles der hurtigt store krav til selvbehandling og sygdomsforståelse.

Moderne diabetesudstyr som enten kontinuerlig glukosemålingere (CGM) eller automatiske insulinpumper (AID), der kombinerer insulinpumpe og CGM, har i flere studier vist sig at kunne forbedre både blodsukkerkontrol og livskvalitet hos personer, der har haft diabetes i længere tid. Men teknologien bliver sjældent brugt lige efter diagnosen.

## Hvad går projektet ud på?

I Steno Free vil vi undersøge, om en tidlig indsats med CGM eller AID-teknologi og fleksible, behovsbaserede konsultationer kan mindske sygdomsbelastningen og forbedre både trivsel og blodsukkerkontrol – sammenlignet med den nuværende standardbehandling.

Projektet er I fuld gang og planen er at 60 voksne med nyopdaget type 1-diabetes fra Region Midtjylland tilbydes at deltage og projektet løber indtil oktober 2028. 

Ved tilfældig lodtrækning fordeles deltagere i en af to grupper:

AID-gruppen: tilbydes en automatisk insulinpumpe med dertilhørende CGM. 
[AID](https://www.medtronic-diabetes.com/da-DK/insulinpumpe/minimed-780g-systemet){.btn
.btn-primary role="button"}

CGM-gruppen: tilbydes en CGM og insulinpen behandling.
[CGM](https://www.freestyle.abbott/da-dk/home.html?gad_source=1&gad_campaignid=21406895265&gclid=EAIaIQobChMI7eSuxMiyjQMVL2RBAh2K7RsiEAAYASAAEgJFZPD_BwE){.btn
.btn-primary role="button"}

## Hvad måler vi på?

Vi måler deltageres oplevelse af diabetesrelateret stress, livskvalitet samt helbredsforståelse ved spørgeskemaer og interviews. Ligesom vi måler blodsukkerniveauer i løbet af projektperioden.

## Hvor langt er vi?

Studiet begyndte i september 2024, og vi har indtil nu inkluderet 15 deltagere. Der er god energi og opmærksomhed omkring projektet. Vi inkluderer deltagere indtil oktober 2027 eller til der er 60 deltagere ialt. Projektet løber indtil oktober 2028. 

## Hvorfor er projektet vigtigt?
Ved at tilbyde teknologi tidligt i forløbet håber vi at gøre hverdagen lettere og mere fri for personer med nyopdaget type 1-diabetes. Hvis resultaterne er lovende, kan det bane vej for en ny tilgang til behandling med teknologi allerede fra diagnosetidspunktet.

## Projektansvarlige
Mads Bisgaard Bengtsen, Jakob Appel Østergaard, Esben Søndergaard, Sanne Fisker og Liselotte Fisker
Steno Diabetes Center Aarhus og Aarhus Universitetshospital.

Har du spørgsmål til projektet? 
Kontakt os via mabeng@rm.dk

Projektregistrering og godkendelser
Projektet er registeret på ClinicalTrials.gov (NCT06586632) og godkendt af Videnskabsetisk Medicinsk Komite i Danmark (2401691)



