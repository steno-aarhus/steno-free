---
title: "Steno Free"
subtitle: "Teknologi fra start – nye veje i behandlingen af ny-diagnosticeret type 1-diabetes"
---

![](/images/AID.png){width=250px fig-align="left" fig-alt="AID insulin pump on a woman's arm as she is outside walking."}

Steno Free er et nyt forskningsprojekt, der undersøger, om tidlig brug af avanceret teknologi kombineret med insulinbehandling kan gøre en positiv forskel for voksne, som netop har fået diagnosen type 1-diabetes.

At få stillet diagnosen type 1-diabetes kan være en stor omvæltning – både fysisk og psykisk. Mange oplever usikkerhed, bekymring og en markant belastning i hverdagen. Samtidig stilles der hurtigt store krav til selvbehandling og sygdomsforståelse.

Teknologier som kontinuerlig glukosemålere (CGM) eller automatiske insulinpumper (AID), der kombinerer insulinpumpe og CGM, har i flere studier vist sig at kunne forbedre både livskvalitet og blodsukkerkontrol hos personer, der har haft diabetes i længere tid. Men teknologien bliver i langt mindre grad brugt til voksne med ny-diagnosticret type 1-diabete og besidder dermed et uudnyttet potentiale.

## Hvad går projektet ud på?

I Steno Free vil vi undersøge, om en tidlig indsats med CGM eller AID-teknologi og fleksible, behovsbaserede konsultationer kan mindske sygdomsbelastningen og forbedre både trivsel og blodsukkerkontrol – sammenlignet med den nuværende standardbehandling.

Projektet er i fuld gang og planen er at 60 voksne med nyopdaget type 1-diabetes bosiddende i Region Midt tilbydes at deltage. Projektet løber indtil oktober 2028. 

Det afgøres ved tilfældig lodtrækning hvilken en af to grupper deltagerne indgår i:

* AID-gruppen: deltagerne tilbydes en automatisk insulinpumpe med dertilhørende CGM. 
[AID](https://www.medtronic-diabetes.com/da-DK/insulinpumpe/minimed-780g-systemet){.btn
.btn-primary role="button"}

* CGM-gruppen: deltagerne tilbydes en CGM og insulinpen behandling.
[CGM](https://www.freestyle.abbott/da-dk/home.html?gad_source=1&gad_campaignid=21406895265&gclid=EAIaIQobChMI7eSuxMiyjQMVL2RBAh2K7RsiEAAYASAAEgJFZPD_BwE){.btn
.btn-primary role="button"}

## Hvad måler vi på?

I løbet af projektperioden følger vi deltageres oplevelse af diabetesrelateret stress, livskvalitet samt helbredsforståelse ved spørgeskemaer og interviews ligesom vi også løbende følger deres blodsukkerniveauer i projektperioden.

## Hvor langt er vi?

Studiet begyndte i september 2024, og vi har indtil nu inkluderet 15 deltagere hvoraf 4 er fra et regionshospital og 11 er fra Aarhus Universitetshospital. Vi inkluderer deltagere indtil oktober 2027 eller til der er 60 deltagere ialt. Projektet løber indtil oktober 2028. 

## Hvorfor er projektet vigtigt?
Ved at tilbyde teknologi tidligt i forløbet håber vi at gøre hverdagen lettere og mere fri for personer med nyopdaget type 1-diabetes. Hvis resultaterne er lovende, kan det bane vej for en ny tilgang til behandling med teknologi allerede fra diagnosetidspunktet.

## Har I en mulig deltager ? 
Mulige deltagere er voksne (18 år eller over) med type 1-diabetes med positive autoantistoffer diagnosticeret oktober 2024 og fremadrettet. Hvis der er givet mundtligt samtykke fra personen med type 1-diabetes til den primære behandler, kan oplysninger videregives via en opgave i EPJ til en af de projektansvarlige:
Mads Bisgaard Bengtsen eller Jakob Appel Østergaard. 
Steno Diabetes Center Aarhus og Aarhus Universitetshospital.

## Ved spørgsmål til projektet

**Mads Bisgaard Bengtsen, læge, PhD**  
[mabeng@rm.dk](mailto:mabeng@rm.dk)

Projektregistrering og godkendelser: projektet er registeret på ClinicalTrials.gov (NCT06586632) og godkendt af Videnskabsetisk Medicinsk Komite i Danmark (2401691)
